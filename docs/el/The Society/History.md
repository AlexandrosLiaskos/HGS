# Ιστορία

Η Ελληνική Γεωγραφική Εταιρεία (ΕΓΕ) είναι μια μη κυβερνητική, μη κερδοσκοπική επιστημονική, εταιρεία που ιδρύθηκε το 1901, αλλά αναδιοργανωθηκε και άρχισε να λειτουργεί ουσιαστικά το 1919.

Το 1920, με νόμο, αναγνωρίστηκε ως «Σύμβουλος» της Ελληνικής Κυβέρνησης, εντέλλοντας το Υπουργείο Εθνικής Οικονομίας να την επιδοτεί με συγκεκριμένο ποσό και δίνοντάς της το δικαίωμα να δημοσιεύει τις μελέτες της δωρεάν από το Εθνικό Τυπογραφείο.

Από την επαναλειτουργία της το 1928 έως και σήμερα, η ΕΓΕ είναι αφοσιωμένη στην ανάπτυξη του κλάδου της Γεωγραφίας. Για περισσότερα από 90 χρόνια, η ΕΓΕ και τα μέλη της έχουν συμβάλει στην πρόοδο της γεωγραφίας.

Σκοπός της ΕΓΕ είναι, πρωτίστως, η προώθηση της Γεωγραφίας μέσω της υποστήριξης και του συντονισμού της γεωγραφικής έρευνας και διδασκαλίας στην Ελλάδα. Η ΕΓΕ διοργανώνει το Διεθνές Συνέδριο της Ελληνικής Γεωγραφικής Εταιρείας κάθε δύο χρόνια και προωθεί επίσης άλλες συναντήσεις που ευθυγραμμίζονται με τους στόχους της Εταιρείας. Επιπλέον, η Εταιρεία διευκολύνει τη συμμετοχή των ελλήνων γεωγράφων στην ευρωπαϊκή και παγκόσμια κοινότητα των γεωγράφων, μέσω της επίσημης ένταξής της, ως Μέλος, τόσο στη Διεθνή Γεωγραφική Ένωση (IGU) όσο και στην Ένωση Ευρωπαίων Γεωγράφων (EUROGEO) και την Ένωση Ευρωπαϊκών Επιτροπών Γεωγραφίας (EUGEO).

Από την ίδρυσή της, οι αφοσιωμένοι άνθρωποι, η ισχυρή πνευματική βάση και το όραμα της Ελληνικής Γεωγραφικής Εταιρείας έχουν συνεισφέρει στην εξυπηρέτηση και την προώθηση της γεωγραφίας.

Με τη συνεχιζόμενη υποστήριξή σας, είμαστε έτοιμοι να συνεχίσουμε αυτόν τον ρόλο και στον επόμενο αιώνα.
